<!DOCTYPE html>
<html>
<head>
    <meta charset="UTF-8">
    <title>Vaese tudengi abiraamat</title>
    <link rel="stylesheet" href="css/style.css">
    <link rel="stylesheet" href="css/style-vta.css">
</head>
<body>
    <h1>Vaese tudengi abiraamat</h1>
    <h2>Realiseerimis- ja realisatsioonikeskused</h2>
    <p>Tegelevad pankrotivara ja laojääkide ostu ja müükidega. Pakuvad klientidele tavapoodidest odavamas hinnaklassis laias sortimendis tooteid, mis muidu läheksid ülejäägina raisku. Seega on neist võimalik soetada soodsalt erinevaid kaupu, olles ühtlasi oma tegevusega keskkonnasõbralik. Kuna tooted jõuavad keskusteni ka välismaalt, Lisaks kohapeal ostlemisele on tooteid võimalik tellida ka e-poest, mis jõuavad tellijani läbi pakiautomaadi. Realiseerimis- ja realisatsioonikeskuste kaubavalik on lai, sisaldates tooteid järgnevatest kategooriatest: söök ja jook, lemmikloomatarbed, hügieen, tervis ja kosmeetika, kodukeemia, autokaubad, kodu- ja aiatarbed, mänguasjad, hobi- ja vaba aja tarbed jne.</p>
    <p></p>
    <h2>Tartu Toidujagamine (TT) (inglise k foodsharing)</h2>
    <p>Tartus leidub neli erinevat toidukappi ehk toidujagamispunkti, kuhu saab ebavajalikku toidukaupa viia ja vastavalt teiste annetatule ka lihtsalt niisama võtta. Seeläbi saab kahtpidi ennetada toidu raiskamist. Toidukapid asuvad Barlova baari seinal, Genialistide klubi hoovis, Aparaaditehases ja Turuhoone ees. </p>
    <h2>Dumpster-diving</h2>
    <p>Kui oled kokkuhoidlikkuse nimel valmis ka sõna otseses mõttes käsi (ja ilmselt muudki) mustaks tegema, siis on üheks võimaluseks prügisukeldumine ehk linnakorilus (inglise k dumpster diving). Prügisukeldumine on sisuliselt kaupluste poolt kasutuskõlbliku, ent realiseerimistähtaja ületanud kaupade jahtimine mööda linna, kaevandades erinevate kaupluste prügikonteinerites. Peamiselt leiab toidukaupa, mis sõltuvalt vedamisest võivad olla väga erinevas konditsioonis. Võimalik leida kõike, mädanenud puu- ja juurviljadest puhta ja tervena säilinud koogikarpideni. Seega tuleks enne prügisukeldumisele suundumist end vajalikuga varustada: vanad riided, millest kahju pole, kindad, kotid. Kuna kauplused, mille konteineritest lootust midagi leida on, asuvad kõikjal mööda linna, on soovituslik võimalusel retk ette võtta autoga.</p>
    <h2>Taaskasutuskeskused</h2>
    <p></p>
    <h2>A1000</h2>
    <p>A1000 on enamikule eelkõige tuttav kui odav alkoholipood Lätis, kust juba piiri ületanuna tuleks varude täiendamiseks kindlasti läbi käia - “eestlaste meka”. A1000 market asub muuhulgas aga ka Tartus, aadressil Tehnika 13, kust leiab laialdaselt tooteid erinevatest valdkondadest. Mitmed toidukaubad on võrreldes tavapoodidega märksa soodsamad, seega on nende varumiseks A1000 igati kasulik peatus. Võimalikult rahakotisõbralikult elada sooviv tudeng leiab sealt näiteks erinevaid pähkleid, kuivatatud puuvilju, konservides ja purkides toidukaupu, kõikvõimalikke kuivaineid, mis eriti odavalt saadaval ka hiiglaslikes pakkides, kiire eluviisiga sobituvaid kärmelt valmivaid suppe jms.</p>
    <h2>Kaupmees</h2>
    <p>Kaupmees & KO AS tegeleb toidu- ja esmatarbekaupade hulgimüügiga, kust saab nimetatud tooteid üldiselt osta märksa soodama hinnaga ja suuremas koguses. Ostlemiseks tuleb aga enne end kliendiks vormistada, sest üldjuhul toimub müük vaid ärikliendile. Oste saab sooritada Tartus nii füüsilisel aadressil Tehnika 15, kui ka veebipõhises tellimiskeskkonnas eKaupmees.</p>
    <p></p>
    <p></p>
    <p></p>
    <p></p>
</body>
<script src="js/script-vta.js"></script>
</html>